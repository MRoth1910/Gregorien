\item 3. In Cruce latébat sola Déitas,

\item At hic latet simul et humánitas : 

\item Ambo tamen credens atque cónfitens,

\item Peto quod petívit latro poénitens.

\item 4. Plagas, sicut Thomas, non intúeor :

\item Deum tamen meum te confíteor :

\item Fac me tibi semper magis crédere,

\item In te spem habére, te dilígere.

\item 5. O memoriále mortis Dómini!

\item Panis vivus vitam præstans hómini!

\item Præsta meæ menti de te vívere,

\item Et te illi semper dulce sápere.

\item 6. Pie pellicáne, Jesu Dómine!

\item Me immúndum munda tuo Sánguine :

\item Cujus una stilla salvum fácere

\item Totum mundum quit ab omni scélere.


\item 7. Jesu, quem velátum nunc aspício,

\item Oro fiat illud quod tam sítio :

\item Ut, te reveláta cernens fácie,

\item Visu sim beátus tuæ glóriæ. Amen.