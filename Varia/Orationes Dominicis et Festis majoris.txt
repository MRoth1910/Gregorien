Dom. I Adventus.

Orémus.
Excita, quǽsumus, Dómine, poténtiam tuam, et veni: † ut ab imminéntibus peccatórum nostrórum perículis, te mereámur protegénte éripi, * te liberánte salvári. Qui vivis et regnas cum Deo Patre, in unitáte Spíritus Sancti, Deus,* per ómnia sǽcula sæculórum.
℟. Amen.

Dom. I in Quadragesima

Orémus.
Deus, qui Ecclésiam tuam ánnua quadragesimáli observatióne puríficas: † præsta famíliæ tuæ; ut, quod a te obtinére abstinéndo nítitur,* hoc bonis opéribus exsequátur. Per Dóminum nostrum Jesum Christum, Fílium tuum: qui tecum vivit et regnat in unitáte Spíritus Sancti, Deus, per ómnia sǽcula sæculórum.
℟. Amen.


Dom. II in Quadragesima

Orémus.
Deus, qui cónspicis omni nos virtúte destítui: intérius exteriúsque custódi; † ut ab ómnibus adversitátibus muniámur in córpore,* et a právis cogitatiónibus mundémur in mente. Per Dóminum nostrum Jesum Christum, Fílium tuum: qui tecum vivit et regnat in unitáte Spíritus Sancti, Deus, per ómnia sǽcula sæculórum.
℟. Amen.


Dom. III in Quadragesima

Quǽsumus, omnípotens Deus, vota humílium réspice: † atque ad defensiónem nostram,* déxteram tuæ majestátis exténde.
Per Dóminum nostrum.
Per Dóminum nostrum Jesum Christum, Fílium tuum: qui tecum vivit et regnat in unitáte Spíritus Sancti, Deus, per ómnia sǽcula sæculórum.
℟. Amen.


Dom. IV in Quadragesima
Concéde, quǽsumus, omnípotens Deus: † ut, qui ex mérito nostræ actiónis afflígimur,* tuæ grátiæ consolatióne respirémus. Per Dóminum nostrum Jesum Christum, Fílium tuum: qui tecum vivit et regnat in unitáte Spíritus Sancti, Deus, per ómnia sǽcula sæculórum.
℟. Amen.


Dom. in Passionis

Orémus.
Quǽsumus, omnípotens Deus, famíliam tuam propítius réspice: † ut, te largiénte, regátur in córpore; * et, te servánte, custodiátur in mente. Per Dóminum nostrum Jesum Christum, Fílium tuum: qui tecum vivit et regnat in unitáte Spíritus Sancti, Deus, per ómnia sǽcula sæculórum.

℟. Amen.

Dom. in Palmis

Orémus.
Omnípotens sempitérne Deus, qui humáno géneri, ad imitándum humilitátis exémplum, Salvatórem nostrum carnem súmere, et crucem subíre fecísti: † concéde propítius; ut et patiéntiæ ipsíus habére documénta,* et resurrectiónis consórtia mereámur.
Per eúndem Dóminum nostrum Jesum Christum Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.
℟. Amen.

Dom. Resurrectionis

Orémus.
Deus, qui hodiérna die per Unigénitum tuum æternitátis nobis áditum devícta morte reserásti: † vota nostra, quæ præveniéndo aspíras,* étiam adjuvándo proséquere.
Per eúmdem Dóminum nostrum Jesum Christum Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.
℟. Amen.

Dom. in Albis

Orémus.
Præsta, quǽsumus, omnípotens Deus: † ut qui paschália festa perégimus,* hæc, te largiénte, móribus et vita teneámus.
Per Dóminum nostrum Jesum Christum, Fílium tuum: qui tecum vivit et regnat in unitáte Spíritus Sancti, Deus, per ómnia sǽcula sæculórum.
℟. Amen.

Dom. II post Pascha

Orémus.
Deus, qui in Fílii tui humilitáte jacéntem mundum erexísti: † fidélibus tuis perpétuam concéde lætítiam;* ut, quos perpétuæ mortis eripuísti cásibus, gáudiis fácias pérfrui sempitérnis.
Per eúndem Dóminum nostrum Jesum Christum Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.
℟. Amen.


Dom. III post Pascha

Orémus.
Deus, qui errántibus, ut in viam possint redíre justítiæ, veritátis tuæ lumen osténdis: † da cunctis, qui christiána professióne censéntur, et illa respúere, quæ huic inimíca sunt nómini;* et ea, quæ sunt apta, sectári.
Per Dóminum nostrum Jesum Christum, Fílium tuum: qui tecum vivit et regnat in unitáte Spíritus Sancti, Deus, per ómnia sǽcula sæculórum.
℟. Amen.

Dom. IV post Pascha 

Orémus.
Deus, qui fidélium mentes uníus éfficis voluntátis: †  da pópulis tuis id amáre quod prǽcipis, id desideráre quod promíttis;* ut inter mundánas varietátes ibi nostra fixa sint corda, ubi vera sunt gáudia.
Per Dóminum nostrum Jesum Christum, Fílium tuum: qui tecum vivit et regnat in unitáte Spíritus Sancti, Deus, per ómnia sǽcula sæculórum.
℟. Amen.

Dom. V post Pascha

Orémus.
Deus, a quo bona cuncta procédunt, largíre supplícibus tuis: †  ut cogitémus, te inspiránte, quæ recta sunt;* et, te gubernánte, éadem faciámus.
Per Dóminum nostrum Jesum Christum, Fílium tuum: qui tecum vivit et regnat in unitáte Spíritus Sancti, Deus, per ómnia sǽcula sæculórum.
℟. Amen.

Corpus Christi



Dom. infra Octavam SSMI Corporis Christi/II post Pentecosten

Orémus.
Sancti nóminis tui, Dómine, timórem páriter et amórem fac nos habére perpétuum: † quia nunquam tua gubernatióne destítuis,* quos in soliditáte tuæ dilectiónis instítuis.
Per Dóminum.