Dom. per annum et in Officio feriiali.

Capitulum. 2 Cor. 1

Benedíctus Deus, et Pater Dómini nostri Jesu Christi, † Pater misericordiárum, et Deus totíus consolatiónis, * qui consolátur nos in omni tribulatióne nostra.
℟. Deo grátias.


Dom. I Adventus

Rom. 13:11 
Fratres: Hora est jam nos de somno súrgere: † nunc enim própior est nostra salus, * quam cum credídimus.
℟. Deo grátias.

Feriis Adventus

Gen 49:10 
Non auferétur sceptrum de Iuda, et dux de fémore eius, donec véniat qui mitténdus est; et ipse erit exspectátio géntium.
℟. Deo grátias.

Dom. II Adventus

Rom 15:4 
Fratres: Quæcúmque scripta sunt, ad nostram doctrínam scripta sunt: ut per patiéntiam, et consolatiónem Scripturárum spem habeámus.
℟. Deo grátias.


Dom. III Adventus

Phil. 4:4–5 
Fratres: Gaudéte in Dómino semper: íterum dico, gaudéte. Modéstia vestra nota sit ómnibus homínibus: Dóminus enim prope est.
℟. Deo grátias.

Dom. IV Adventus

1 Cor. 4:1–2 
Fratres: Sic nos exístimet homo ut minístros Christi, et dispensatóres mysteriórum Dei. Hic iam quǽritur inter dispensatóres, ut fidélis quis inveniátu℟.
℟. Deo grátias.

Phil. 4:4–5 
Fratres: Gaudéte in Dómino semper: íterum dico, gaudéte. Modéstia vestra nota sit ómnibus homínibus: Dóminus enim prope est.
℟. Deo grátias.

Dom. in Septuagesima:

1 Cor. 9:24 
Fratres: Nescítis quod ii qui in stádio currunt, omnes quidem currunt, sed unus áccipit bravíum? Sic cúrrite ut comprehendátis.
℟. Deo grátias.

Dom. in Sexagesima:

2 Cor. 11:19–20 
Fratres: Libénter suffértis insipiéntes, cum sitis ipsi sapiéntes: sustinétis enim si quis vos in servitútem rédigit, si quis dévorat, si quis áccipit, si quis extóllitur, si quis in fáciem vos cædit.
℟. Deo grátias.

Dom. in Quinquagesima:

1 Cor. 13:1 
Fratres: Si linguis hóminum loquar, et Angelórum, caritátem autem non hábeam, factus sum velut æs sonans, aut cýmbalum tínniens.
℟. Deo grátias.

Dom. I in Quaadragesima

2 Cor. 6:1–2 
Fratres: Hortámur vos, ne in vácuum grátiam Dei recipiátis. † Ait enim: Témpore accépto exaudívi te,* et in die salútis adiúvi te.
℟. Deo grátias.

Feriis Quadragesimae

Joël 2:17 
Inter vestíbulum et altáre plorábunt sacerdótes, minístri Dómini, et dicent: Parce, Dómine, parce pópulo tuo: et ne des hereditátem tuam in oppróbrium, ut dominéntur eis natiónes. 
℟. Deo grátias.

Dom. II in Quaadragesima

1 Thess. 4:1 
Fratres: Rogámus vos, et obsecrámus in Dómino Jesu: † ut, quemádmodum accepístis a nobis, quómodo vos opórteat ambuláre, et placére Deo,* sic et ambulétis, ut abundétis magis.
℟. Deo grátias.

Dom. III in Quaadragesima

Eph. 5:1–2 
Fratres: Estóte imitatóres Dei, sicut fílii caríssimi: † et ambuláte in dilectióne, sicut et Christus diléxit nos, et trádidit semetípsum pro nobis * oblatiónem et hóstiam Deo in odórem suavitátis.
℟. Deo grátias.

Dom. IV in Quaadragesima

Gal. 4:22–24 
Fratres: Scriptum est, quóniam Abraham duos fílios hábuit: unum de ancílla, et unum de líbera: † sed qui de ancílla, secúndum carnem natus est: qui autem de líbera, per repromissiónem: * quæ sunt per allegoríam dicta.
℟. Deo grátias.

Dom. Passionis

Heb 9:11–12 
Fratres: Christus assístens Póntifex futurórum bonórum, per ámplius et perféctius tabernáculum non manu factum, id est, non huius creatiónis: † neque per sánguinem hircórum aut vitulórum, sed per próprium sánguinem introívit semel in Sancta, * ætérna redemptióne invénta.
℟. Deo grátias.

Hebdomada Passionis et Majora Hebdomada

Je℟. 11:20 
Tu autem, Dómine Sábaoth, qui júdicas juste, et probas renes et corda, vídeam ultiónem tuam ex eis: tibi enim revelávi causam meam, Dómine, Deus meus.
℟. Deo grátias.

Dom. in Palmis.

Phil. 2:5–7 
Fratres: Hoc enim sentíte in vobis, quod et in Christo Jesu: qui, cum in forma Dei esset, non rapínam arbitrátus est esse se æquálem Deo: † sed semetípsum exinanívit, formam servi accípiens, in similitúdinem hóminum factus, * et hábitu invéntus ut homo.
℟. Deo grátias.

Dom. in Albis, in Octava Paschae

1 Joann. 5:4 
Caríssimi: Omne, quod natum est ex Deo, vincit mundum: † et hæc est victória, quæ vincit mundum,* fides nostra.
℟. Deo grátias.

Dom. II post Pascha

1 Pet. 2:21–22 
Caríssimi: Christus passus est pro nobis, † vobis relínquens exémplum ut sequámini vestígia eius.* Qui peccátum non fecit, nec invéntus est dolus in ore eius.
℟. Deo grátias.

Dom. III post Pascha

1 Pet. 2:11 
Caríssimi: Obsecro vos tamquam ádvenas et peregrínos, † abstinére vos a carnálibus desidériis,* quæ mílitant advérsus ánimam.
℟. Deo grátias.

Dom. IV post Pascha

Jac. 1:17 
Caríssimi: Omne datum óptimum, et omne donum perféctum desúrsum est, descéndens a Patre lúminum, † apud quem non est transmutátio,* nec vicissitúdinis obumbrátio.
℟. Deo grátias.

Dom. V post Pascha

Jac. 1:22–24 
Caríssimi: Estóte factóres verbi, et non auditóres tantum: falléntes vosmetípsos. † Quia si quis audítor est verbi, et non factor, hic comparábitur viro consideránti vultum nativitátis suæ in spéculo:* considerávit enim se, et ábiit, et statim oblítus est qualis fúerit.
℟. Deo grátias.


In Ascensione Domine

Act. 1:1–2 
Primum quidem sermónem feci de ómnibus, o Theóphile, quæ cœpit Iesus fácere et docére usque in diem, qua præcípiens Apóstolis per Spíritum Sanctum, quos elégit, assúmptus est.
℟. Deo grátias.

Dom. infra octavam Ascensionis

1 Petri 4:7–8 
Caríssimi: Estóte prudéntes, et vigiláte in oratiónibus. Ante ómnia autem mútuam in vobismetípsis caritátem contínuam habéntes, quia cáritas óperit multitúdinem peccatórum.
℟. Deo grátias.


Dom. Pentecostes

Act. 2:1–2 
Cum compleréntur dies Pentecóstes, erant omnes discípuli páriter in eódem loco: et factus est repénte de cælo sonus, tamquam adveniéntis spíritus veheméntis, et replévit totam domum, ubi erant sedéntes.
℟. Deo grátias.

Dom./in Festo Ss. Triinitatis
Rom 11:33 
O Altitúdo divitiárum sapiéntiæ, et sciéntiæ Dei, quam incomprehensibília sunt iudícia eius, et investigábiles viæ eius!
℟. Deo grátias.

In Corporis Christi 

Fratres: Ego enim accépi a Dómino quod et trádidi vobis, † quóniam Dóminus Jesus, in qua nocte tradebátur, accépit panem, et grátias agens fregit, et dixit: Accípite et manducáte: hoc est corpus meum, quod pro vobis tradétur: * hoc fácite in meam commemoratiónem.

℟. Deo grátias.

Dom. II post Pentecosten infra octavam Corporis Christi

1 Joann. 3:13–14 
Caríssimi: Nolíte mirári, si odit vos mundus. Nos scimus quóniam transláti sumus de morte ad vitam, quóniam dilígimus fratres.
℟. Deo grátias.


Dom. III post Pentecosten infra Octavam SSmi Cordis D.N.J.C

1 Pet 5:6–7 
Caríssimi, humiliámini sub poténti manu Dei, ut vos exáltet in témpore visitatiónis; omnem sollicitúdinem vestram proiciéntes in eum, quóniam ipsi cura est de vobis.
℟. Deo grátias.
