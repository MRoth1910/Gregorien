Ps. 109
1 Díxit Dóminus Dómino méo: * Séde a déxtris méis.
2. Donec pónam inimícos túos, * scabéllum pédum tuórum.
3. Vírgam virtútis túæ emíttet Dóminus ex Síon: * domináre in médio inimicórum tuórum.
4. Tecum princípium in díe virtútis túæ in splendóribus sanctórum: * ex útero ante lucíferum génui te.
5. Jurávit Dóminus, et non pænitébit éum: * Tu es sacérdos in ætérnum secúndum órdinem Melchísedech.
6. Dóminus a déxtris túis, * confrégit in díe íræ súæ réges.
7. Judicábit in natiónibus, implébit ruínas: * conquassábit cápita in térra multórum.
8. De torrénte in vía bíbet: * proptérea exaltábit cáput.
9. Glória Pátri, et Fílio, * et Spirítui Sáncto.
10. Sícut érat in princípio et núnc, et sémper, * et in sǽcula sæculórum. Amen.

110.
1. Confitébor tíbi, Dómine, in tóto córde méo: * in consílio justórum, et congregatióne.
2. Mágna ópera Dómini: * exquisíta in ómnes voluntátes éjus.
3. Conféssio et magnificéntia ópus éjus: * et justítia éjus mánet in sǽculum sǽculi.
4. Memóriam fécit mirabílium suórum, † miséricors et miserátor Dóminus: * éscam dédit timéntibus se.
5. Mémor érit in sǽculum testaménti súi: * virtútem óperum suórum annuntiábit pópulo súo:
6. Ut det íllis hæreditátem géntium: * ópera mánuum éjus véritas, et judícium.
7. Fidélia ómnia mandáta éjus: † confirmáta in sǽculum sǽculi: * fácta in veritáte et æquitáte.
8. Redemptiónem misit pópulo súo: * mandávit in ætérnum testaméntum súum.
9. fit reverentia Sánctum, et terríbile nómen éjus: * inítium sapiéntiæ tímor Dómini.
10. Intelléctus bónus ómnibus faciéntibus éum: * laudátio éjus mánet in sǽculum sǽculi.
11. Glória Pátri, et Fílio, * et Spirítui Sáncto.
12. Sicut érat in princípio, et núnc, et sémper, * et in sǽcula sæculórum. Amen.

111. 
1. Beátus vir, qui tímet Dóminum: * in mandátis éjus vólet nímis.
2. Pótens in térra érit sémen éjus: * generátio rectórum benedicétur.
3 Glória, et divítiæ in dómo éjus: * et justítia éjus mánet in sǽculum sǽculi.
4 Exórtum est in ténebris lúmen réctis: * miséricors, et miserátor, et jústus.
5. Jucúndus hómo qui miserétur et cómmodat, † dispónet sermónes súos in judício: * quia in ætérnum non commovébitur.
6. In memória ætérna érit jústus: * ab auditióne mála non timébit.
7. Parátum cor éjus speráre in Dómino, † confirmátum est cor éjus: * non commovébitur donec despíciat inimícos súos.
7. Dispérsit, dédit paupéribus: † justítia éjus mánet in sǽculum sǽculi, * córnu éjus exaltábitur in glória.
9. Peccátor vidébit, et irascétur, † déntibus súis frémet et tabéscet: * desidérium peccatórum períbit.
10. Glória Pátri, et Fílio, * et Spirítui Sáncto.
11. Sicut érat in princípio, et nunc, et sémper, * et in sǽcula sæculórum. Amen.

112.
1. Laudáte, púeri,  Dóminum: * laudáte  nómen  Dómini.
2. fit reverentia Sit nómen Dómini  benedíctum, * ex hoc nunc, et úsque in sǽculum.
3. A sólis órtu usque  ad occásum, * laudábile  nómen  Dómini.
4. Excélsus super ómnes  géntes  Dóminus, * et super cǽlos  glória  éjus.
5. Quis sicut Dóminus, Déus nóster, qui in  áltis  hábitat, * et humília réspicit in cǽlo et in térra?
6. Súscitans a térra  ínopem, * et de stércore  érigens  páuperem:
7. Ut cóllocet éum cum princípibus, * cum princípibus  pópuli  súi.
8. Qui habitáre fácit stérilem in  dómo, * mátrem filiórum lætántem.
9. Glória Pátri, et Fílio, * et Spirítui Sáncto.
10. Sícut érat in princípio et núnc, et sémper, * et in sǽcula sæculórum. Amen.

113.
1. In éxitu Israel de Ægýpto, * dómus Jacob de pópulo bárbaro.
2. Fácta est Judǽa sanctificátio éjus, * Israel potéstas éjus.
3. Máre vídit, et fúgit: * Jordánis convérsus est retrórsum.
4 Móntes exsultavérunt ut aríetes, * et cólles sicut ágni óvium.
5. Quid est tíbi, máre, quod fugísti? * et tu, Jordánis, quia convérsus es retrórsum?
6. Móntes, exsultástis sicut aríetes, * et cólles, sicut ágni óvium.
7. A fácie Dómini móta est térra, * a fácie Déi Jácob.
8. Qui convértit pétram in stágna aquárum: * et rúpem in fóntes aquárum.
9. fit reverentia Non nóbis, Dómine, non nóbis, * sed nómini túo da glóriam.
10. Super misericórdia túa, et veritáte túa: * nequándo dícant géntes: Ubi est Déus eórum?
11. Déus autem nóster in cǽlo: * ómnia quæcúmque vóluit, fécit.
12. Simulácra géntium argéntum, et áurum, * ópera mánuum hóminum.
13. Os hábent, et non loquéntur: * óculos hábent, et non vidébunt.
14. Aures hábent, et non áudient: * náres hábent, et non odorábunt.
15. Mánus hábent, et non palpábunt: † pedes hábent, et non ambulábunt: * non clamábunt in gútture súo.
16. Símiles íllis fíant qui fáciunt éa: * et ómnes qui confídunt in éis.
17. Dómus Israel sperávit in Dómino: * adjútor eórum et protéctor eórum est.
18. Dómus Aaron sperávit in Dómino: * adjútor eórum et protéctor eórum est.
19. Qui tíment Dóminum, speravérunt in Dómino: * adjútor eórum et protéctor eórum est.
20. Dóminus mémor fúit nóstri: * et benedíxit nóbis.
21. Benedíxit dómui Israel: * benedíxit dómui Aaron.
22. Benedíxit ómnibus, qui tíment Dóminum, * pusíllis cum majóribus.
23. Adjíciat Dóminus super vos: * super vos, et super fílios véstros.
24. Benedícti vos a Dómino, * qui fécit cǽlum, et térram.
25. Cǽlum cǽli Dómino: * térram autem dédit fíliis hóminum.
26. Non mórtui laudábunt te, Dómine: * neque ómnes, qui descéndunt in inférnum.
27. Sed nos qui vívimus, benedícimus Dómino, * ex hoc nunc et usque in sǽculum.
28. Glória Pátri, et Fílio, * et Spirítui Sáncto.
29. Sicut érat in princípio, et nunc, et sémper, * et in sǽcula sæculórum. Amen.

115.
1. Crédidi, propter quod locútus sum: * ego autem humiliátus sum nímis.
2. Ego díxi in excéssu méo: * Omnis hómo méndax.
3. Quid retríbuam Dómino, * pro ómnibus, quæ retríbuit míhi?
4. Cálicem salutáris accípiam: * et nómen Dómini invocábo.
5. Vóta méa Dómino réddam coram ómni pópulo éjus: * pretiósa in conspéctu Dómini mors sanctórum éjus:
6. O Dómine, quia égo sérvus túus: * égo sérvus túus, et fílius ancíllæ túæ.
7. Dirupísti víncula méa: † tíbi sacrificábo hóstiam láudis, et nómen Dómini invocábo.
8. Vóta méa Dómino réddam in conspéctu ómnis pópuli éjus: * in átriis dómus Dómini, in médio túi, Jerúsalem.
9. Glória Pátri, et Fílio, * et Spirítui Sáncto.
10. Sicut érat in princípio, et nunc, et sémper, * et in sǽcula sæculórum. Amen.

127.
1. Beáti, ómnes, qui tíment Dóminum, * qui ámbulant in víis éjus.
2. Labóres mánuum tuárum quia manducábis: * beátus es, et béne tíbi érit.
3. Uxor túa sicut vítis abúndans, * in latéribus dómus túæ.
4. Fílii túi sicut novéllæ olivárum, * in circúitu ménsæ túæ.
5. Ecce, sic benedicétur hómo, * qui tímet Dóminum.
6. Benedícat tibi Dóminus ex Síon: * et vídeas bóna Jerúsalem ómnibus diébus vítæ túæ.
7. Et vídeas fílios filiórum tuórum, * pácem super Israel.
8.. Glória Pátri, et Fílio, * et Spirítui Sáncto.
9. Sicut érat in princípio, et nunc, et sémper, * et in sǽcula sæculórum. Amen.

147.
1. Láuda, Jerúsalem, Dóminum: * láuda Déum túum, Síon.
2. Quóniam confortávit séras portárum tuárum: * benedíxit fíliis túis in te.
3. Qui pósuit fínes túos pácem: * et ádipe fruménti sátiat te.
4. Qui emíttit elóquium súum térræ: * velóciter cúrrit sérmo éjus.
5. Qui dat nívem sicut lánam: * nébulam sicut cínerem spárgit.
6. Míttit crystállum súam sicut buccéllas: * ante fáciem frígoris éjus quis sustinébit?
7. Emíttet vérbum súum, et liquefáciet éa: * flábit spíritus éjus, et flúent áquæ.
8. Qui annúntiat vérbum súm Jácob: * justítias, et judícia súa Israel.
9. Non fécit táliter ómni natióni: * et judícia súa non manifestávit éis.
10. Glória Pátri, et Fílio, * et Spirítui Sáncto.
11. Sicut érat in princípio, et nunc, et sémper, * et in sǽcula sæculórum. Amen.
