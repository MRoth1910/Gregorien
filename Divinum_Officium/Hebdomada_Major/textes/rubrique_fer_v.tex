\rubrique{Hodie et biduo sequenti, dictis secreto \normaltext{Pater noster, Ave María,} et \normaltext{Credo.} Matutinum absolute incipitur ab Antiphona primi Psalmi: et in fine cujuslibet Psalmi ad Matutinum et ad Laudes exstinguitur una ex quindecim candelis candelabri triangularis positi ante altare.}

\rubrique{Ad omnes autem Horas usque ad Nonam Sabbati San\-cti inclusive, in fine Psalmorum, et in Responsoriis, omittitur \normaltext{Glória Patri.} In officio cantato ultimi versiculi Psalmorum et Canticorum terminantur sicut et alii, scilicet in finali Antiphonæ convenienti.}

\rubrique{In officio vero recitato, ad omnes Horas, vox deprimitur per tonum in fine cujusque Psalmi, Cantici et cujusque divisionis: item etiam in fine Psalmi \normaltext{Miserére} qui post Horas voce submissa recitata.}

\rubrique{Oratio \normaltext{Réspice} dicitur gravi et recta voce, et ultima syllaba deprimitur ut in Psalmis.}