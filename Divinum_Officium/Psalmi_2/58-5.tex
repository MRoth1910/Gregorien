\item Eripe me de operántibus iniqui\textbf{tá}tem:~* et de viris \textbf{sán}guinum \textbf{sal}va me.
\item Quia ecce cepérunt ánimam \textbf{me}am:~* irruérunt \textbf{in} me \textbf{for}tes.
\item Neque iníquitas mea, neque peccátum meum, \textbf{Dó}mine:~* sine iniquitáte cucúrri, \textbf{et} di\textbf{ré}xi.
\item Exsúrge in occúrsum meum, et \textbf{vi}de:~* et tu, Dómine, Deus virtútum, \textbf{De}us \textbf{Is}raël.
\item Inténde ad visitándas omnes \textbf{Gen}tes:~* non misereáris ómnibus, qui operántur in\textbf{i}qui\textbf{tá}tem.
\item Converténtur ad vésperam: et famem patiéntur ut \textbf{ca}nes:~* et circuíbunt \textbf{ci}vi\textbf{tá}tem.
\item Ecce loquéntur in ore suo,~† et gládius in lábiis e\textbf{ó}rum:~* quóniam \textbf{quis} au\textbf{dí}vit?
\item Et tu, Dómine, deridébis \textbf{e}os:~* ad níhilum dedúces \textbf{om}nes \textbf{Gen}tes.
\item Fortitúdinem meam ad te custódiam,~† quia, Deus, suscéptor \textbf{me}us es:~* Deus meus, misericórdia ejus præ\textbf{vé}ni\textbf{et} me.
\item Deus osténdet mihi super inimícos meos, ne occídas \textbf{e}os:~* nequándo obliviscántur \textbf{pó}puli \textbf{me}i.
\item Dispérge illos in virtúte \textbf{tu}a:~* et depóne eos, protéctor \textbf{me}us, \textbf{Dó}mine:
\item Delíctum oris eórum, sermónem labiórum ip\textbf{só}rum:~* et comprehendántur in su\textbf{pér}bia \textbf{su}a.
\item Et de exsecratióne et mendácio annuntiabúntur in consummati\textbf{ó}ne:~* in ira consummatiónis, \textbf{et} non \textbf{e}runt.
\item Et scient quia Deus dominábitur \textbf{Ja}cob:~* et \textbf{fí}nium \textbf{ter}ræ.
\item Converténtur ad vésperam: et famem patiéntur ut \textbf{ca}nes,~* et circuíbunt \textbf{ci}vi\textbf{tá}tem.
\item Ipsi dispergéntur ad mandu\textbf{cán}dum:~* si vero non fúerint saturáti, et \textbf{mur}mu\textbf{rá}bunt.
\item Ego autem cantábo fortitúdinem \textbf{tu}am:~* et exsultábo mane miseri\textbf{cór}diam \textbf{tu}am.
\item Quia factus es suscéptor \textbf{me}us,~* et refúgium meum, in die tribulati\textbf{ó}nis \textbf{me}æ.
\item Adjútor meus, tibi psallam,~† quia, Deus, suscéptor \textbf{me}us es:~* Deus meus, miseri\textbf{cór}dia \textbf{me}a.
